# Marcel Proust

Anni vita: 51
Data morte: 1922
Data nascita: 1871

# Biografia

Marcel Proust nasce nel **1871** in un elegante sobborgo di Parigi.

I genitori appartengono all’**alta borghesia parigina**: il padre è un medico e la madre è figlia di un ricco agente di cambio ebreo.

Il bambino, piuttosto schivo e **dotato di grande sensibilità interiore**, stabilisce un legame privilegiato e quasi morboso con la madre che gli trasmette i suoi gusti letterari e artistici.

Iscritto in uno dei migliori licei della capitale, Marcel stringe alcune importanti amicizie e comincia a **frequentare i salotti dell’alta borghesia e dell’aristocrazia parigina.**

Dopo il liceo si iscrive alla Facoltà di Diritto ma frequenta al tempo stesso alcuni corsi alla Scuola di Scienze politiche e all’Università della Sorbone, dove segue le lezioni di Henri **Bergson**, il filosofo che stava rivoluzionando le nozioni di tempo e durata.

Già durante gli anni del liceo Proust collabora alla rivista “*Le Banquet*”.

Nel 1896 esce in volume la raccolta di **racconti *I piaceri e i giorni**.* 

Nel frattempo Proust ha già cominciato la stesura di un’opera che costituisce il primo abbozzo della futura *Ricerca* e che, rimasta incompiuta, verrà pubblicata postuma nel 1952 con il titolo *Jean Santeuil.*

Intanto, quando la salute glielo concede, compie alcuni viaggi in Europa, tra cui uno a Venezia con la madre.

Dopo la morte di entrambi i genitori rimane profondamente afflitto, **si isola sempre più dal mondo** dedicandosi alla stesura della sua opera di maggior impegno, ***Alla ricerca del tempo perduto***, che uscirà in sette volumi successivi dal **1913 al 1927.**

Ormai non frequenta più gli amici di un tempo e **si consacra alla sua immensa opera** scrivendo di notte e dormendo di giorno.

Ormai segregato in casa a scrivere, si ammala di bronchite nel 1922 ma rifiuta di curarsi.

Proust muore nel novembre del **1922.**

Parallelamente alla scrittura narrativa svolge un’intensa attività di critico, fin da ragazzo si dedica a un particolare tipo di esercizio letterario che consiste nell’imitare, parodiandolo, lo stile degli scrittori più celebri.

Il pensiero critico elaborato da Proust prepara e accompagna la stesura della *Ricerca.*

## Alla ricerca del tempo perduto

*Alla ricerca del tempo perduto* è un colossale ciclo romanzesco che racconta in sette libri la vita di quattro generazioni lungo un periodo di quarantacinque anni.

All’incrocio tra diversi generi, l’opera, di forte **ispirazione autobiografica**, è un **affresco della società francese** all’inizio del secolo ma anche la **storia di una vocazione artistica:** il narratore, Marcel, esteta improduttivo, scopre soltanto alla fine, dopo una lunga esperienza di tempo “perduto”, che deve diventare uno scrittore e che per riuscirci occorrerà soltanto che trascriva quello che ha già dentro di sè.

Quello che conta nel romanzo, più che l’argomento, è la struttura: la trama non segue i fatti nella loro successione logica e cronologica; il **tempo** scorre ma è continuamente **interrotto e dilatato** dal sorgere improvviso di **ricordi involontari e di riflessioni** che organizzano i frammenti del racconto secondo un **ordine più interiore che logico**, ordine instabile, fluttuante, benchè non meno rigoroso di quello razionale. Il filo che unisce l’insieme è costituito da alcuni **nuclei tematici ricorrenti** nell’intera opera, come l’amore, la gelosia, la critica, …,

> Il racconto ha la forma di un **lungo monologo interiore** e si sviluppa attraverso frasi molto estese; i dialoghi sono spesso inglobati nel discorso, e frequenti sono le parentesi e i trattini per introdurre il pensiero del narratore
> 

## Le “intermittenze del cuore”

Influenzato dagli studi filosofici di **Bergson** sul tempo come “durata” interiore, Proust costruisce la sua ricerca del tempo perduto sulla base della cosiddetta “memoria involontaria” che, diversa dalla “memoria volontaria” che è diretta dalla ragione, scatta a partire da alcune **sensazioni** le quali, in maniera imprevista, **fanno affiorare un ricordo del profondo.**

<aside>
💡 **Il tempo perduto può essere ritrovato soltanto attraverso questo tipo di memoria involontaria.**

</aside>

Con uno stimolo esterno genera nel soggetto sensazioni ed emozioni impreviste che resuscitano improvvisamente un **momento del passato in tutta la sua verità.**

## Brani

→ Le intermittenze del cuore, pag. 98 - 101