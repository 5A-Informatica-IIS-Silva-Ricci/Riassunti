# Realismo e Naturalismo

# Il realismo nei romanzi francesi dell'800

In Francia a partire dagli anni 30 dell'800 si afferma in letteratura una tendenza all'**abbandono dell'irrazionalismo romantico** e al **recupero dell'oggettività del realismo**. 
L'obbiettivo del realismo, in letteratura, è quello di **rappresentare oggettivamente la realtà contemporanea**.

I precursori di quest'orientamento sono:

- **Honoré de Balzac**
    
    Autore di una serie imponente di 93 romanzi di impianto realista, in cui compaiono più di 2000 personaggi di ogni classe sociale.
    
- **Stendhal**
    
    Egli indaga nei suoi romanzi le psicologie di personaggi inseriti in vicende negative e torbide che trae dalle cronache contemporanee.
    
- **Flaubert**
    
    Egli raffigura personaggi ordinari fortemente condizionati dal carattere e dall'ambiente sociale. In *Madame Bovary*, il più celebre fra i suoi romanzi, descrive carattere, adulteri e desideri irrealizzabili di una donna della borghesia di campagna.
    

---

# Il naturalismo

Il naturalismo è una corrente del realismo letterario compresa tra gli **anni 60 e 90** dell'800 che nasce da uno **stretto legame tra scienza e letteratura**.
**Emile Zola ne è il fondatore** e sostiene che il **metodo sperimentale delle scienze esatte possa essere applicato anche alla scrittura letteraria,** e che la conoscenza certa dei fatti e dei comportamenti umani conduca ala progresso sociale. Egli tra i contemporanei viene **influenzato** in particolare da un romanzo dei **fratelli** **De Goncourt**, che analizza il caso reale di una domestica progressivamente degradata da una passione amorosa che la conduce alla rovina, una caso quindi reale di miseria e malattia, che parla delle classi inferiori ed applica rigorosamente all'analisi del reale i metodi scientifici.

Questo proposito nasce dalla situazione della Francia di quell'epoca, che viveva un periodo di grande prosperità con lo sviluppo dell'industria, del commercio, vie di comunicazione, città, etc...

I **romanzi** non sono più scritti a scopo di svago e distrazione per i lettori ma **assumono il compito di documentare e modificare la realtà**, con un **ruolo sociale serio ed educativo** ossia **divulgare la conoscenza del reale e contribuire al miglioramento della società**.

## La poetica

L'**enunciazione teorica dei principi naturalisti è esposta** da Zola **in** tre principali riflessioni di poetica:

- la **prefazione alla seconda edizione di Therese Raquin**
    
    In cui specifica di aver voluto studiare l'influenza dei fattori fisici sulle passioni, come uno scienziato sperimenta ed osserva le reazioni dei personaggi
    
- l'**introduzione dalla *Fortuna dei Rougon***, il primo romanzo della serie dei *Rougon Macquart*
    
    In esso studia il peso dell'ereditarietà e quello dell'ambiente sociale nel destino degli individue.
    
- **il saggio *Il romanzo sperimentale*** in cui confluiscono diversi articoli teorici pubblicati in precedenza
    
    In esso dichiara di volere applicare alla letteratura il metodo scientifico del dottor Bernard. 
    Il **romanziere** per lui **è un osservatore e uno sperimentatore**, determinare quali cause precise scatenano certe azioni degli uomini e Zola **rivendica l'utilità pratica e l'alta morale degli scrittori naturalisti**. Al romanziere naturalista interessano i bisogni del corpo e le passioni, il Naturalismo rifiuta ogni rappresentazione astratta e ideale della condizione umana e **respinge il sentimentalismo, l'irrazionale, la fede e l'immaginazione**.
    

Importante per il **romanziere naturalista** è inoltre avere "senso del reale", che richiede una meticolosa **raccolta di dati**  ed è poi importante **saper selezionare i fatti ed esprimerli** in modo corretto.

### L'opera *Rougon-Macquart*

I **20 romanzi**, pubblicati tra il 1871 e il 1893, sono uniti da diversi **personaggi tutti appartenenti alla stessa famiglia**, studiata nel corso di 5 generazioni.
L'obbiettivo di questi testi è di **seguire lo sviluppo dei condizionamenti fisiologici e ambientali a cui è sottoposta la famiglia**. **Ogni romanzo descrive il destino di un membro della famiglia, su ognuno dei quali pesano le leggi dell'ereditarietà e dell'ambiente**.

L'opera tratta inoltre del **rinnovo della città parigina** e nel piano dell'opera di Zola c'è  l'intenzione di **passare in rassegna ogni ambiente sociale**, compreso quello delle prostitute, degli assassini, dei marginali. Alcuni romanzi si concentrano quindi su una sola classe sociale o sul conflitto tra classi diverse. È quindi una documentazione della realtà dell'epoca sotto forma di romanzo e per documentare al meglio Zola non esita ad **adottare il linguaggio che caratterizza la realtà descritta**, anche quello più basso e volgare, inoltre fa **largo uso del discorso indiretto libero**, con cui fonde la voce del narratore e quella dei personaggi.